\section{Guida utente}
La schermata iniziale del gioco presenta la scelta del numero di giocatori, e per ciascuno dei campi in cui inserirne il nome e il relativo colore. Dopo aver selezionato e impostato a piacimento le informazioni, si dovrà semplicemente cliccare sul pulsante d'avvio della partita. Il gioco si occuperà automaticamente di posizionare la tessera iniziale al centro del tabellone. 

Live-Game: Al loro turno, i giocatori pescheranno in maniera casuale una tessera dalla pila e la dovranno aggiungere al tabellone di gioco. Bisognerà posizionare la tessera adiacente a un'altra tessera sul tabellone e si dovrà far coincidere i tipi di terreno della tessera con quelli delle tessere esistenti (cliccando il tasto PlaceTile verrà confermata il posizionamento della tessera). Ad esempio, una tessera strada deve essere posizionata accanto a una tessera strada, una tessera città deve essere posizionata accanto a una tessera città e così via. Un meeple può essere posizionato su una tessera città (per esempio) e segna punti quando la città viene completata. In caso non vi sia possibilità di inserire la tessera sulla mappa, il giocatore potrà far ruotare la propria tessera (cliccando sulla rotellina della freccia, presente affianco alla tessera) finchè non troverà un verso e una posizione in cui inserire la tessera. Dopo aver piazzato la tessera, il giocatore ha la possibilità di posizionarvi sopra una delle sue pedine, chiamate meeples (cliccando il tasto PlaceMeeple) e per terminare il proprio turno, il giocatore dovrà cliccare il tasto endTurn. Il gioco proseguirà finchè non verranno esaurite le tessere.

Alla fine della partita, verrà mostrata la classifica finale nella quale ogni giocatore vedrà il proprio punteggio conclusivo e avrà la possibilità di tornare alla schermata iniziale o di uscire dall'applicativo. 